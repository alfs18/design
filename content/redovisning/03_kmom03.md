---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

Att vara styrd till det vertikala gridet känns både lite hämmande och lite stödjande. Stödjande på det sättet att man ser var de olika delarna hamnar i förhållande till varandra. Och hämmande på så sätt att ibland, när man stänger av gridet, känns det inte alltid helt rätt att ha dem alignade precis under varandra, t.ex. footer-kolumnerna och site-footern. När jag tittar på hela sidan tycker jag att det ser bättre ut att ha site-footer-texten lite till höger om footer-kolumn 2, eftersom den då hamnar mer i mitten. Men samtidigt ser det möjligtvis bättre ut att ha den i samma rad som texten i kolumn 2.

Att jobba med ett typografiskt/horisontellt grid känns som ett bra hjälpmedel till att strukturera upp delar så att det blir symmetriskt visat på sidan, vilket gör att det ser bättre och mer tilltalande ut, men när man lägger in t.ex. bilder så är det lätt att de inte hamnar precis på linjerna och det kan jag tycka gör det lite irriterande.

Alla typsnitten jag valde hänger inte nödvändigtvis ihop, t.ex. den i footerkolumnerna och den i site-footern. Antagligen hade det varit smartare att ha samma till de båda. Men jag tyckte att det var kul att testa lite olika, så då gjorde jag det. I övrigt tänkte jag mest på vilka jag tyckte var estetiskt tilltalande och att de skulle vara läsliga, t.ex. valde jag typsnitt med serifer då de är enklare att läsa.

Jag har inte tidigare jobbat med liknande gridbaserade layouttekniker, så det här har varit nytt för mig.

Att jobba med LESS och moduler känns bra, använde mig mer av LESS i detta kursmomentet än i förra och har kunnat återanvända vissa delar av det föregående kursmomentets moduler.

Responsiviteten för webbplatsen blev hyfsat bra. Hade säkert kunnat göra mer för att förbättra det, t.ex. för trekolumnerslayouten, men i det stora hela är jag nöjd. Fixade även till footern, så att alla kolumner blir kvar på en rad även då fönstret blir mindre.

I detta kursmomentet har jag bland annat lärt mig om vertikala och horisontella grid och hur man kan dela upp kolumner och text med hjälp av dem.
