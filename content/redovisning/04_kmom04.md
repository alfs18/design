---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Skrivuppgiften tyckte jag var lite svår att komma igång med och visste inte riktigt vilka webbplatser jag skulle välja. Men tycker ändå att den blev okej i slutändan. Det hade antagligen varit lättare om man gjort den i grupp, men nu valde jag att göra den ensam och det tyckte jag fungerade bra ändå.

Jag tolkade [minimalistisk](redovisning/kmom04?style=04_minimalistic) som att det inte skulle vara jättemycket färg och inte direkt någon utstickande färg, det vanligaste är väl att välja en gråskala, men jag tyckte att det var lite för tråkigt, så jag valde en mer gul-/rosaaktig bakgrundsfärg. Anledningen var att jag tänkte ha den mer åt sepiahållet, då det är lite mindre tråkigt än svartvitt, men ändå, enligt min mening, neutralt, dock blev det nog inte riktigt rätt nyans för det. Så i slutändan blev det ett monokromatiskt färgschema - kanske inte helt och hållet, men åt det hållet.
Hade kunnat göra headern i en annan färg, möjligtvis samma som footern, för att förtydliga menyn. Men eftersom flashbilden under headern är rätt så bred, känns det som att den gör en tillräckligt tydlig avdelning.
Typsnittet satte jag till Times New Roman, då jag tycker att det är ett bra och lättläst typsnitt men ändå inte för utstickande.

[Colorful](redovisning/kmom04?style=04_colorful) tänkte jag skulle vara mycket och mer starka färger, varav jag valde orange och grönt i första hand, och sen blev det någon mörkare grön samt vitt till inner-wrapen och headern. Tänkte mig ett komplementärt färgschema, men det blev nog inte riktigt så.
Till texten ville jag ha ett mer snirkligt typsnitt, men det funkade inte riktigt att ha till brödtexten, då det blev lite svårläst, så jag hade det istället bara till rubrikerna, headern och footern samt sidomenyn, varav jag valde två olika typsnitt - Niconne och Lobster, samt en tredje - Garamond - till brödtexten.

[Dark](redovisning/kmom04?style=04_dark) tänkte jag som mörk bakgrund och ljus textfärg och inte nödvändigtvis så mycket färg. Texten fick dock en gulaktig färg då jag tyckte att vitt var lite för skarp kontrast och grått var lite tråkigt, samt att jag tyckte den passade till bakgrundsfärgen som i sin tur fick sin färg från en del av flashbilden. Färgschemat är nog närmast komplementärt, då bakgrundsfärgen är en mörkblå nyans och textfärgen gulaktig.
Typsnittet satte jag till Cambria, då jag tyckte att den passade bättre än Times New Roman (som jag hade där från början).

Gjorde även extrauppgiften [Fun](redovisning/kmom04?style=04_fun), där jag gjorde sidan så ful som möjligt, med färger och olika typsnitt som inte alls passar ihop, och till hamburgermenyn hittade jag ett typsnitt som är som en streckkod som syns när man håller musen över texten - vilket säkert kan vara lite irriterande för då ser man ju inte längre vad det står.

Kodstrukturen är mer eller mindre samma för alla temana. Jag valde att skapa ett antal olika variabler för att kunna byta färg samt typsnitt, vilka jag satte in i en modul som alla temana inkluderar. Därefter har jag även gjort några justeringar i vissa av temanas egna filer, speciellt i den för colorful.

I detta kursmomentet har jag bland annat lärt mig en del om färgteori, såsom vanligt förekommande färgscheman.
